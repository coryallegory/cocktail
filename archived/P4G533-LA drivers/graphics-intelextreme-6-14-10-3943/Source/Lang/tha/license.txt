ข้อตกลงเกี่ยวกับการอนุญาตใช้งานซอฟท์แวร์ของ Intel  (สำหรับการจัดจำหน่ายโดย OEM / IHV / ISV และผู้ใช้รายเดียว)

ข้อมูลสำคัญ - กรุณาอ่านก่อนทำสำเนา ติดตั้ง หรือใช้งาน 
อย่าใช้หรือโหลดซอฟท์แวร์นี้และส่วนอื่น ๆ ที่เกี่ยวข้อง (เรียกโดยรวมว่า "ซอฟท์แวร์) จนกว่าคุณจะได้อ่านเงื่อนไขต่อไปนี้อย่างละเอียด ในการโหลดหรือใช้ซอฟท์แวร์นี้ จะถือว่าคุณได้ยอมรับเงื่อนไขของข้อตกลงนี้แล้ว หากคุณไม่ยอมรับเงื่อนไขดังกล่าว โปรดอย่าติดตั้งหรือใช้ซอฟท์แวร์นี้

นอกจากนี้ โปรดทราบว่า 
* หากคุณเป็นผู้ผลิตอุปกรณ์ย่อยของฮาร์ดแวร์ (Original Equipment Manufacturer - OEM) หรือผู้จำหน่ายฮาร์ดแวร์อิสระ (Independent Hardware Vendor - IHV) หรือผู้จำหน่ายซอฟท์แวร์อิสระ (Independent Software Vendor - ISV) คุณต้องปฏิบัติตามข้อตกลงทั้งหมดในการอนุญาตใช้งานซอฟท์แวร์นี้
* แต่หากคุณเป็นผู้ใช้ คุณต้องปฏิบัติตามข้อตกลงในการอนุญาตใช้งานซอฟท์แวร์นี้ เฉพาะส่วน A เท่านั้น

สำหรับ OEM, IHV และ ISV:

การอนุญาตใช้งาน ซอฟท์แวร์นี้อนุญาตให้ใช้ร่วมกับผลิตภัณฑ์ของ Intel เท่านั้น การใช้ซอฟท์แวร์นี้ร่วมกับผลิตภัณฑ์ที่ไม่ใช่ของ Intel จะไม่ถือว่าเป็นไปตามการอนุญาตใช้งานในข้อตกลงนี้ ตามเงื่อนไขในข้อตกลงนี้  Intel อนุญาตให้คุณมีสิทธิ์เต็มที่ในซอฟท์แวร์ โดยสิทธิ์นี้ไม่ได้จำกัดไว้เฉพาะบุคคลใดบุคคลหนึ่ง และเป็นสิทธิ์สากลที่ไม่สามารถโอนให้ผู้อื่นได้ ภายใต้ลิขสิทธิ์ของ Intel ดังต่อไปนี้	
ก) สิทธิ์ในการใช้งาน แก้ไข และคัดลอกซอฟท์แวร์เพื่อการใช้งานภายในซึ่งมีวัตถุประสงค์เพื่อการพัฒนาและบำรุงรักษา และ	
ข) สิทธิ์ในการแก้ไข คัดลอก และจัดจำหน่ายซอฟท์แวร์ รวมทั้งงานที่เป็นผลพลอยได้ของซอฟท์แวร์นี้ให้กับผู้ใช้ของคุณ แต่การดำเนินการดังกล่าวจะต้องเป็นไปตามข้อตกลงเกี่ยวกับการอนุญาตใช้งานซึ่งมีเงื่อนไขที่จำกัดไว้เช่นเดียวกับข้อตกลงเกี่ยวกับการอนุญาตใช้งานฉบับสมบูรณ์สำหรับผู้ใช้รายเดียวของ Intel ซึ่งแนบมาในรูปของส่วน A และ	
ค) สิทธิ์ในการแก้ไข คัดลอก และจัดจำหน่ายเอกสารสำหรับผู้ใช้ซึ่งมาพร้อมกับซอฟท์แวร์ แต่ต้องเป็นในกรณีของเอกสารที่เกี่ยวกับซอฟท์แวร์นี้เท่านั้น

หากคุณไม่ใช่ผู้ผลิตหรือผู้จำหน่ายระบบคอมพิวเตอร์หรือโปรแกรมซอฟท์แวร์ขั้นสุดท้ายซึ่งมีซอฟท์แวร์นี้รวมอยู่ด้วย และคุณอาจโอนสำเนาของซอฟท์แวร์ รวมทั้งงานที่เป็นผลพลอยได้ของซอฟท์แวร์นี้ (และเอกสารสำหรับผู้ใช้ที่เกี่ยวข้อง) ให้แก่ผู้รับของคุณเพื่อใช้งานตามเงื่อนไขในข้อตกลงนี้ โดยผู้รับดังกล่าวต้องยอมรับพันธะตามเงื่อนไขเหล่านี้ทั้งหมด มิฉะนั้น คุณจะไม่มีสิทธิ์ที่จะมอบ อนุญาตให้ผู้อื่นใช้ต่อ ให้เช่า หรือโอนซอฟท์แวร์นี้ด้วยวิธีการใดวิธีการหนึ่ง หรือเปิดเผยข้อมูลของซอฟท์แวร์นี้แก่บุคคลที่สาม นอกจากนี้ คุณยังไม่มีสิทธิ์ในการแปลภาษาเครื่องย้อนกลับเป็นภาษาโปรแกรมระดับสูง (Reverse Compile)  แปลภาษาของเครื่องให้เป็นภาษาแอสเซมบลี (Disassemble)
หรือปฏิบัติการวิศวกรรมแยกส่วนเพื่อลอกเลียน (Reverse Engineer) ซอฟท์แวร์นี้ได้

คุณไม่มีสิทธิ์หรือไม่ได้รับอนุญาตทั้งโดยทางตรงและทางอ้อม โดยการชักจูง การห้ามมิให้อ้างข้อขัดแย้งหรือการกระทำการอื่นใด  นอกเหนือจากที่ได้ระบุไว้ในข้อตกลงนี้  Intel มีสิทธิ์ที่จะตรวจสอบหรือให้ผู้ตรวจสอบอิสระเป็นผู้ตรวจสอบข้อมูลบันทึกของคุณที่เกี่ยวข้องเพื่อยืนยันว่าคุณทำตามเงื่อนไขในข้อตกลงนี้หรือไม่

การรักษาข้อมูลที่เป็นความลับ หากคุณต้องการให้บุคคลที่สามเป็นที่ปรึกษาหรือเป็นผู้รับจ้างต่อ ("ผู้รับจ้าง") ปฏิบัติงานในนามของคุณซึ่งเป็นงานที่ต้องใช้ซอฟท์แวร์นี้ คุณต้องมีข้อตกลงอย่างเป็นลายลักษณ์อักษรกับผู้รับจ้างว่าด้วยการรักษาข้อมูลที่เป็นความลับ ซึ่งระบุถึงเงื่อนไขและการปฏิบัติตามข้อตกลงที่เกี่ยวข้องกับการใช้ซอฟท์แวร์ โดยมีขีดจำกัดไม่น้อยกว่าที่กำหนดไว้ในข้อตกลงนี้ และไม่รวมถึงสิทธิ์ในการจัดจำหน่ายใด ๆ  และการใช้เพื่อวัตถุประสงค์อื่นใด มิฉะนั้น คุณจะไม่มีสิทธิ์เปิดเผยเงื่อนไขของข้อตกลงหรือการมีอยู่ของข้อตกลงนี้ หรือไม่มีสิทธิ์ใช้ชื่อของ Intel ในการเผยแพร่ต่อสาธารณชน โฆษณา หรือในแถลงการณ์อื่นใด หากคุณไม่ได้รับความยินยอมเป็นลายลักษณ์อักษรจาก Intel ก่อน และคุณไม่มีสิทธิ์ใด ๆ ในการใช้เครื่องหมายการค้าหรือตราสัญลักษณ์การค้าของ Intel 

สิทธิ์การเป็นเจ้าของซอฟท์แวร์และลิขสิทธิ์ กรรมสิทธิ์ของสำเนาซอฟท์แวร์ทั้งหมดเป็นของ Intel หรือผู้จัดหา (Supplier) ของ Intel  ซอฟท์แวร์นี้ได้รับการจดทะเบียนลิขสิทธิ์และได้รับความคุ้มครองตามกฎหมายของประเทศสหรัฐอเมริกาและประเทศอื่น ๆ  รวมทั้งบทบัญญัติของสนธิสัญญาระหว่างประเทศ คุณไม่สามารถลบข้อความที่เกี่ยวกับลิขสิทธิ์ออกจากซอฟท์แวร์นี้ได้  Intel อาจเปลี่ยนแปลงซอฟท์แวร์หรือส่วนอื่น ๆ ที่เกี่ยวข้องได้ทุกเมื่อโดยไม่จำเป็นต้องแจ้งให้ทราบล่วงหน้า แต่มิได้มีภาระในการให้การสนับสนุนหรือปรับปรุงซอฟท์แวร์ให้ทันสมัย Intel ไม่อนุญาตให้คุณมีสิทธิ์ไม่ว่าโดยทางตรงหรือทางอ้อมภายใต้สิทธิบัตร ลิขสิทธิ์ เครื่องหมายการค้า หรือสิทธิในทรัพย์สินทางปัญญาอื่น ๆ  ยกเว้นในกรณีที่ระบุไว้อย่างชัดแจ้งเป็นอย่างอื่น  คุณสามารถโอนสิทธิ์ของซอฟท์แวร์นี้ได้เฉพาะกรณีที่ผู้รับยอมรับพันธะตามเงื่อนไขเหล่านี้ทั้งหมด และในกรณีที่คุณไม่ได้เก็บรักษาสำเนาของซอฟท์แวร์นี้ไว้เท่านั้น

การรับประกันสื่อเก็บข้อมูลแบบจำกัด หากซอฟท์แวร์นี้ได้รับการส่งมอบผ่านสื่อเก็บข้อมูลโดย Intel   Intel ขอรับประกันเป็นเวลาเก้าสิบ (90) วันนับจากวันที่ส่งมอบว่า สื่อเก็บข้อมูลนี้ปราศจากข้อบกพร่อง หากพบข้อบกพร่องดังกล่าว โปรดส่งสื่อเก็บข้อมูลคืนให้ Intel  เพื่อเปลี่ยนหรือส่งมอบซอฟท์แวร์ดังกล่าวให้ใหม่ผ่านสื่อประเภทอื่น โดยขึ้นอยู่กับการพิจารณาของ Intel 

ข้อยกเว้นของการรับประกันอื่น ๆ  นอกเหนือจากที่บัญญัติไว้ข้างต้น ซอฟท์แวร์นี้ถูกจัดหาให้ "ตามสภาพที่เป็นอยู่" โดยไม่มีการรับประกันทั้งโดยทางตรงหรือทางอ้อมใด ๆ  รวมทั้งการรับประกันว่าความสามารถในการซื้อขายในตลาดของสินค้า การไม่ละเมิดข้อตกลง หรือความเหมาะสมในการใช้ตามประสงค์เฉพาะอย่างหนึ่งอย่างใด  Intel ไม่รับประกันหรือรับผิดชอบต่อความถูกต้องหรือความครบถ้วนของข้อมูล ข้อความ ภาพกราฟิก การเชื่อมต่อ หรือส่วนอื่นใดที่มีอยู่ในซอฟท์แวร์นี้

ข้อจำกัดของภาระรับผิดชอบ  Intel และผู้จัดหา (Supplier) ของ Intel ไม่มีภาระรับผิดชอบต่อความเสียหาย ไม่ว่าในกรณีใดๆ (รวมทั้ง การสูญเสียผลกำไร การหยุดชะงักของธุรกิจ หรือการสูญเสียข้อมูล อย่างไม่มีขอบเขตจำกัด) ที่เกิดจากการใช้หรือไม่สามารถใช้ซอฟท์แวร์ ถึงแม้ว่า Intel จะได้รับทราบถึงโอกาสที่จะเกิดความเสียหายดังกล่าวแล้วก็ตาม ในบางเขตอำนาจศาลไม่อนุญาตให้มีการยกเว้นหรือจำกัดความรับผิดชอบสำหรับการรับประกันโดยทางอ้อม หรือความเสียหายที่เป็นผลตามมาหรือเกิดขึ้นเอง ดังนั้นข้อจำกัดข้างต้นอาจไม่มีผลบังคับใช้กับคุณ นอกจากนี้ คุณยังอาจจะมีสิทธิ์ทางกฎหมายอื่นๆ ที่แตกต่างกันไปในแต่ละเขตอำนาจศาล 

การยกเลิกข้อตกลงนี้  Intel สามารถยกเลิกข้อตกลงนี้ได้ตลอดเวลา หากคุณละเมิดเงื่อนไขของข้อตกลงของ Intel  ในการยกเลิกข้อตกลงนี้ คุณจะต้องทำลายซอฟท์แวร์และส่งคืนสำเนาของซอฟท์แวร์ทั้งหมดให้ Intel ทันที


กฎหมายที่มีผลบังคับใช้ การอ้างสิทธิ์ที่เกิดขึ้นภายใต้ข้อตกลงนี้จะอยู่ภายใต้กฎหมายของรัฐแคลิฟอร์เนีย ยกเว้นในหลักการว่าด้วยความขัดแย้งทางกฎหมายและกฎบัตรสหประชาชาติว่าด้วยสัญญาสำหรับการขายสินค้า คุณต้องไม่ส่งออกซอฟท์แวร์นี้โดยละเมิดกฎหมายและกฎข้อบังคับว่าด้วยการส่งออกที่เกี่ยวข้อง  Intel ไม่มีภาระรับผิดชอบภายใต้เงื่อนไขข้อตกลงอื่นใด นอกจากในกรณีที่เป็นลายลักษณ์อักษรและได้รับการลงนามโดยตัวแทนผู้มีอำนาจของ Intel 

สิทธิ์อย่างจำกัดของภาครัฐ ซอฟท์แวร์นี้ถูกจัดหาโดยให้ "สิทธิ์อย่างจำกัด"  การใช้งาน ทำซ้ำ หรือเปิดเผยโดยภาครัฐจะเป็นไปตามข้อจำกัดที่บัญญัติใน FAR52.227-14 และ DFAR252.227-7013 et seq. หรือฉบับที่ออกภายหลัง การใช้ซอฟท์แวร์โดยภาครัฐการใช้ซอฟท์แวร์โดยภาครัฐถือว่าเป็นการยอมรับว่า Intel เป็นผู้มีกรรมสิทธิ์ในซอฟท์แวร์นี้  ผู้รับจ้างหรือผู้ผลิตคือ Intel Corporation, 2200 Mission College Blvd., Santa Clara, CA 95052 USA


ส่วน "A"
ข้อตกลงเกี่ยวกับการอนุญาตใช้งานซอฟท์แวร์ของ Intel  (เวอร์ชั่นสมบูรณ์สำหรับผู้ใช้รายเดียว)

ข้อมูลสำคัญ - กรุณาอ่านก่อนทำสำเนา ติดตั้ง หรือใช้งาน 
อย่าใช้หรือโหลดซอฟท์แวร์นี้และส่วนอื่น ๆ ที่เกี่ยวข้อง (เรียกโดยรวมว่า "ซอฟท์แวร์) จนกว่าคุณจะได้อ่านเงื่อนไขต่อไปนี้อย่างละเอียด ในการโหลดหรือใช้ซอฟท์แวร์นี้ จะถือว่าคุณได้ยอมรับเงื่อนไขของข้อตกลงนี้แล้ว หากคุณไม่ยอมรับเงื่อนไขดังกล่าว โปรดอย่าติดตั้งหรือใช้ซอฟท์แวร์นี้

การอนุญาตใช้งาน คุณสามารถทำสำเนาซอฟท์แวร์นี้ลงในคอมพิวเตอร์เครื่องเดียวสำหรับการใช้งานของคุณเป็นการส่วนบุคคลและไม่ใช่เพื่อการค้า นอกจากนี้ คุณสามารถทำสำเนาสำรองของซอฟท์แวร์นี้ได้อีกหนึ่งสำเนา ภายใต้เงื่อนไขดังต่อไปนี้ 
1. ซอฟท์แวร์นี้อนุญาตให้ใช้ร่วมกับผลิตภัณฑ์ของ Intel เท่านั้น การใช้ซอฟท์แวร์นี้ร่วมกับผลิตภัณฑ์ที่ไม่ใช่ของ Intel จะถือว่าไม่เป็นไปตามการอนุญาตใช้งานในข้อตกลงนี้ 
2. คุณไม่สามารถคัดลอก แก้ไข ให้เช่า จำหน่าย จัดจำหน่าย หรือโอนส่วนใดส่วนหนึ่งของซอฟท์แวร์ ยกเว้นที่ระบุไว้ในข้อตกลงนี้ และคุณตกลงที่จะป้องกันมิให้มีการคัดลอกซอฟท์แวร์นี้โดยไม่ได้รับอนุญาต
3. คุณไม่สามารถปฏิบัติการวิศวกรรมแยกส่วนเพื่อลอกเลียน (Reverse Engineer) หรือแปลโปรแกรมกลับไปยังภาษาต้นตอระดับสูง (Decompile) หรือแปลภาษาของเครื่องให้เป็นภาษาแอสเซมบลี (Disassemble) กับซอฟท์แวร์นี้
4. คุณไม่สามารถอนุญาตให้ผู้อื่นใช้งานซอฟท์แวร์นี้ต่อได้ หรืออนุญาตให้มีผู้ใช้ซอฟท์แวร์นี้มากกว่าหนึ่งคนในเวลาเดียวกัน
5. ซอฟท์แวร์นี้อาจประกอบด้วยซอฟท์แวร์หรือทรัพย์สินอื่น ๆ ของผู้จัดหา (Supplier) ที่เป็นบุคคลที่สาม โดยบางส่วนอาจมีการระบุหรืออนุญาตให้ใช้ตามที่ปรากฏในแฟ้ม "license.txt" ที่แนบมา หรือแฟ้มหรือข้อความอื่น 

สิทธิ์การเป็นเจ้าของซอฟท์แวร์และลิขสิทธิ์ กรรมสิทธิ์ของสำเนาซอฟท์แวร์ทั้งหมดเป็นของ Intel หรือผู้จัดหา (Supplier) ของ Intel  ซอฟท์แวร์นี้ได้รับการจดทะเบียนลิขสิทธิ์และได้รับความคุ้มครองตามกฎหมายของประเทศสหรัฐอเมริกาและประเทศอื่น ๆ  รวมทั้งบทบัญญัติของสนธิสัญญาระหว่าง

ประเทศ คุณไม่สามารถลบข้อความที่เกี่ยวกับลิขสิทธิ์ออกจากซอฟท์แวร์นี้ได้  Intel อาจเปลี่ยนแปลงซอฟท์แวร์หรือส่วนอื่น ๆ ที่เกี่ยวข้องได้ทุกเมื่อโดยไม่จำเป็นต้องแจ้งให้ทราบล่วงหน้า แต่มิได้มีภาระในการให้การสนับสนุนหรือปรับปรุงซอฟท์แวร์ให้ทันสมัย Intel ไม่อนุญาตให้คุณมีสิทธิ์ไม่ว่าโดยทางตรงหรือทางอ้อมภายใต้สิทธิบัตร ลิขสิทธิ์ เครื่องหมายการค้า หรือสิทธิในทรัพย์สินทางปัญญาอื่น ๆ  ยกเว้นในกรณีที่ระบุไว้อย่างชัดแจ้งเป็นอย่างอื่น  คุณสามารถโอนสิทธิ์ของซอฟท์แวร์นี้ได้เฉพาะกรณีที่ผู้รับยอมรับพันธะตามเงื่อนไขเหล่านี้ทั้งหมด และในกรณีที่คุณไม่ได้เก็บรักษาสำเนาของซอฟท์แวร์นี้ไว้เท่านั้น


การรับประกันสื่อเก็บข้อมูลแบบจำกัด หากซอฟท์แวร์นี้ได้รับการส่งมอบผ่านสื่อเก็บข้อมูลโดย Intel   Intel ขอรับประกันเป็นเวลาเก้าสิบ (90) วันนับจากวันที่ส่งมอบว่า สื่อเก็บข้อมูลนี้ปราศจากข้อบกพร่อง หากพบข้อบกพร่องดังกล่าว โปรดส่งสื่อเก็บข้อมูลคืนให้ Intel  ส่งมอบซอฟท์แวร์ดังกล่าวให้ใหม่ด้วยผ่านสื่อประเภทอื่น โดยขึ้นอยู่กับการพิจารณาของ Intel 

ข้อยกเว้นของการรับประกันอื่น ๆ  นอกเหนือจากที่บัญญัติไว้ข้างต้น ซอฟท์แวร์นี้ถูกจัดหาให้ "ตามสภาพที่เป็นอยู่" โดยไม่มีการรับประกันทั้งโดยทางตรงหรือทางอ้อมใด ๆ  ความสามารถในการซื้อขายในตลาดของสินค้า การไม่ละเมิดข้อตกลง หรือความเหมาะสมในการใช้ตามประสงค์เฉพาะอย่างหนึ่งอย่างใด  Intel ไม่รับประกันหรือรับผิดชอบต่อความถูกต้องหรือความครบถ้วนของข้อมูล ข้อความ ภาพกราฟิก การเชื่อมต่อ หรือส่วนอื่นใดที่มีอยู่ในซอฟท์แวร์นี้

ข้อจำกัดของภาระรับผิดชอบ  Intel และผู้จัดหา (Supplier) ของ Intel ไม่มีภาระรับผิดชอบต่อความเสียหาย ไม่ว่าในกรณีใดๆ (รวมทั้ง การสูญเสียผลกำไร การหยุดชะงักของธุรกิจ หรือการสูญเสียข้อมูล อย่างไม่มีขอบเขตจำกัด) ที่เกิดจากการใช้หรือไม่สามารถใช้ซอฟท์แวร์ ถึงแม้ว่า Intel จะได้รับทราบถึงโอกาสที่จะเกิดความเสียหายดังกล่าวแล้วก็ตาม ในบางเขตอำนาจศาลไม่อนุญาตให้มีการยกเว้นหรือจำกัดความรับผิดชอบสำหรับการรับประกันโดยทางอ้อม หรือความเสียหายที่เป็นผลตามมาหรือเกิดขึ้นเอง ดังนั้นข้อจำกัดข้างต้นอาจไม่มีผลบังคับใช้กับคุณ นอกจากนี้ คุณยังอาจจะมีสิทธิ์ทางกฎหมายอื่นๆ ที่แตกต่างกันไปในแต่ละเขตอำนาจศาล 

การยกเลิกข้อตกลงนี้  Intel สามารถยกเลิกข้อตกลงนี้ได้ตลอดเวลา หากคุณละเมิดเงื่อนไขของข้อตกลงของ Intel  ในการยกเลิกข้อตกลงนี้ คุณจะต้องทำลายซอฟท์แวร์และส่งคืนสำเนาของซอฟท์แวร์ทั้งหมดให้ Intel ทันที


กฎหมายที่มีผลบังคับใช้ การอ้างสิทธิ์ที่เกิดขึ้นภายใต้ข้อตกลงนี้จะอยู่ภายใต้กฎหมายของรัฐแคลิฟอร์เนีย ยกเว้นในหลักการว่าด้วยความขัดแย้งทางกฎหมายและกฎบัตรสหประชาชาติว่าด้วยสัญญาสำหรับการขายสินค้า คุณต้องไม่ส่งออกซอฟท์แวร์นี้โดยละเมิดกฎหมายและกฎข้อบังคับว่าด้วยการส่งออกที่เกี่ยวข้อง  Intel ไม่มีภาระรับผิดชอบภายใต้เงื่อนไขข้อตกลงอื่นใด นอกจากในกรณีที่เป็นลายลักษณ์อักษรและได้รับการลงนามโดยตัวแทนผู้มีอำนาจของ Intel 

สิทธิ์อย่างจำกัดของภาครัฐ ซอฟท์แวร์นี้ถูกจัดหาโดยให้ "สิทธิ์อย่างจำกัด"  การใช้งาน ทำซ้ำ หรือเปิดเผยโดยภาครัฐจะเป็นไปตามข้อจำกัดที่บัญญัติใน FAR52.227-14 และ DFAR252.227-7013 et seq. หรือฉบับที่ออกภายหลัง การใช้ซอฟท์แวร์โดยภาครัฐ ถือว่าเป็นการยอมรับว่า Intel เป็นผู้มีกรรมสิทธิ์ในซอฟท์แวร์นี้ ผู้รับจ้างหรือผู้ผลิตคือ Intel Corporation, 2200 Mission College Blvd., Santa Clara, CA 95052 USA
SLAOEMISV1/RBK/01-21-00

                                  