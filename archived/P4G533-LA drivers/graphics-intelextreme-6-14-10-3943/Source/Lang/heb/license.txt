הסכם רשיון תוכנה של Intel (שיווק ע"י יצרן ציוד מקורי OEM))/  ספק חומרה עצמאי (IHV) / ספק תוכנה עצמאי (ISV)  ומשתמש יחיד)

חשוב - יש לקרוא לפני העתקה, התקנה או שימוש. 
אין להשתמש או להטעין תוכנה זו וחומרים הקשורים אליה (להלן באופן קולקטיבי, ה"תוכנה") עד לאחר עיון מדוקדק בתנאים הבאים. טעינת התוכנה או שימוש בה, מהווים את הסכמתך לתנאים של הסכם זה. אם אינך מסכים לתנאים, אין להתקין או להשתמש בתוכנה.

אנא שים לב:
* אם הנך יצרן ציוד מקורי (OEM), ספק חומרה עצמאי (IHV), או ספק תוכנה עצמאי (ISV), הסכם רשיון זה מתייחס אליך במלואו;

* אם הנך משתמש קצה, אזי רק מוצג א' 'הסכם רשיון תוכנה של Intel' מתייחס אליך.

ליצרני ציוד מקורי, ספקי חומרה עצמאיים, וספקי תוכנה עצמאיים:

רשיון. רשיון זה לתוכנה מתיר את השימוש בתוכנה רק עם מוצרים שהנם רכיבי Intel. השימוש בתוכנה אינו מורשה עם מוצרים שאינם רכיבי Intel. בכפוף לתנאים של הסכם זה, Intel מעניקה לך רשיון שאינו בלעדי, אינו ניתן להעברה, כלל-עולמי, שנפרע במלואו תחת זכויות היוצרים של Intel:
	א) להשתמש, להתאים ולהעתיק באופן פנימי את התוכנה למטרות פיתוח ותחזוקה אישיות; וגם  
	ב) להתאים, להעתיק ולהפיץ את התוכנה, לרבות עבודות הנובעות מהתוכנה, למשתמשי הקצה שלך, אך רק בהתאם להסכם רשיון שהתנאים בו מגבילים לכל הפחות בדומה לתנאים הכלולים בהסכם הרשיון הסופי של Intel המיועד למשתמש יחיד, המצורף כמוצג א'; וגם
	ג) להתאים, להעתיק ולהפיץ את תיעוד משתמש הקצה שעשוי להיות נלווה לתוכנה, אך רק בהקשר לתוכנה.

אם אינך היצרן הסופי או הספק של מערכת מחשב או יישום תוכנה המשלב את התוכנה, הנך רשאי להעביר העתק של התוכנה, הכולל עבודות הנובעות מהתוכנה (ותיעוד משתמש-קצה הקשור לתוכנה) למקבל המיועד, לשימוש בהתאם לתנאים של הסכם זה, בתנאי שהמקבל מתחייב לכל התנאים של מסמך זה.  בכל אופן אחר, חל איסור להקצות, לבצע רישוי משני, להחכיר או בכל דרך אחרת, להעביר או לחשוף את התוכנה לצד שלישי כלשהו. אין לבצע קומפילציה לאחור, פירוק או הנדסה לאחור כלשהי לתוכנה.

פרט למוצהר במפורש בהסכם זה,  אין הסכם זה מעניק לך באופן ישיר, על ידי רמז, השפעה, השתק או בכל אופן אחר, רשיון או זכות כלשהם. ל- Intel שמורה הזכות לפקח או למנות מפקח עצמאי לבדיקת רשומותיך, כדי לוודא את היענותך לתנאי הסכם זה.

סודיות. אם ברצונך שיועץ צד שלישי או קבלן משנה ("קבלן") יבצע עבודה מטעמך הכרוכה בגישה אל התוכנה או שימוש בה, עליך להחתים את הקבלן על הסכם סודיות הכולל תנאים והתחייבויות הנוגעים לגישה אל התוכנה או שימוש בה, שהנם מגבילים לא פחות מאלו המופיעים בהסכם זה, ואינם כוללים זכויות הפצה כלשהן, ושימוש לכל מטרה אחרת.
בכל אופן, חל איסור לחשוף את תנאיו או את קיומו של הסכם זה, או להשתמש בשם Intel בכתבי-עת, פרסומים, או הודעות נוספות ללא אישור מוקדם בכתב מ- Intel. חל איסור להשתמש בסימנים מסחריים או בסמלים מסחריים (לוגו) של Intel.

בעלות על התוכנה וזכויות יוצרים. הבעלות על כל העתקי התוכנה נשארת בידי Intel או בידי ספקיה. התוכנה מוגנת על ידי זכויות יוצרים ועל ידי חוקי ארה"ב ומדינות נוספות, ותנאי הסכמים בין-לאומיים. אין להסיר מהתוכנה הודעות הנוגעות לזכויות יוצרים. Intel רשאית לערוך שינויים בתוכנה, או בפריטים הנוגעים לתוכנה, בכל עת וללא התראה, אך אינה מחויבת לתמוך בתוכנה או לעדכן אותה. למעט את אשר נקבע במפורש, Intel אינה מעניקה זכות מפורשת או מרומזת תחת פטנטים, זכויות יוצרים, סימנים מסחריים, או זכויות קניין רוחני נוספות של Intel. ניתן להעביר את התוכנה רק בתנאי שהמקבל מתחייב לתנאים אלה, ואם אינך משאיר ברשותך העתקים של התוכנה.

אחריות מוגבלת לאמצעי אחסון (Media). אם התוכנה נמסרה על ידי Intel על אמצעי אחסון פיסי, Intel אחראית לכך שאמצעי אחסון זה יהיה נקי מפגמים בחומר הפיסי לתקופה של תשעים (90) יום מתאריך המסירה על ידי Intel. אם יימצא פגם מסוג הנ"ל, ההחלטה בדבר החזרת אמצעי האחסון ל-  Intelלקבלת תחליף או מסירה חלופית של התוכנה תהיה נתונה בידי Intel.

אי-הכללה של כתבי אחריות נוספים. פרט לאמור לעיל, התוכנה ניתנת "כמו שהיא" ואינה כוללת אחריות מפורשת או מרומזת מכל סוג שהוא, והכוללת כתבי אחריות של יכולת סחר, אי-הפרה, או התאמה למטרה מסוימת. Intel אינה מתחייבת ואינה מקבלת על עצמה אחריות באשר לדיוק או שלמות של מידע, טקסט, תמונות, קישורים או פריטים נוספים כלשהם הכלולים בתוכנה.

הגבלת אחריות. בכל מקרה לא יהיו Intel או ספקיה אחראים לנזקים כלשהם (ובכלל זה וללא הגבלה, אובדן רווחים, הפסקת עסקים או אובדן מידע) הנובעים משימוש או אי-יכולת להשתמש בתוכנה, גם אם נמסרה ל-Intel  הודעה בדבר אפשרות של נזקים כגון אלו. תחומי שיפוט מסוימים אוסרים על אי-הכללה או הגבלה של אחריות עבור אחריות מרומזת או נסיבתית או נזקים מקריים, כך שההגבלה הנ"ל עשויה שלא להתייחס אליך. עשויות להיות לך זכויות משפטיות נוספות המשתנות מתחום שיפוט אחד למשנהו. 

סיום הסכם.  Intel רשאית לסיים את ההסכם בכל עת, באם תפר את תנאי החוזה. בעת סיום החוזה, עליך להשמיד מיד את התוכנה או להחזיר את כל העתקי התוכנה ל - Intel.
 
הדין הנוהג. תביעות המתעוררות תחת הסכם זה יידונו על פי חוקי מדינת קליפורניה, ארה"ב, למעט עקרונות ברירת הדין שלה ואמנת האומות המאוחדות בנושא חוזים למכירת טובין. אין לייצא את התוכנה תוך הפרה של חוקי יצוא ותקנות מתאימים. Intel אינה מחויבת תחת הסכמים נוספים, פרט להסכמים כתובים וחתומים על ידי נציג מוסמך של Intel.

זכויות ממשלתיות מוגבלות. תוכנה זו ניתנת עם "זכויות מוגבלות". שימוש, שכפול, או חשיפה על ידי הממשלה כפופים למגבלות המופיעות ב - FAR52.227-14 וב - DFAR252.227-7013 לפי הסדר, או הבאים אחריהם. שימוש בתוכנה על ידי הממשלה מהווה בזאת הכרה בזכויות הקנייניות של Intel. הקבלן או היצרן הינו Intel Corporation, 2200 Mission College Blvd., Santa Clara, CA 95052.


מוצג "א"
הסכם רשיון תוכנה של Intel (סופי, משתמש יחיד)

חשוב - יש לקרוא לפני העתקה, התקנה או שימוש. 
אין להשתמש או להטעין תוכנה זו וחומרים הקשורים אליה (להלן ובאופן קולקטיבי, ה"תוכנה") עד לאחר עיון מדוקדק בתנאים הבאים. הטענה או שימוש בתוכנה, מהווים את הסכמתך לתנאים של הסכם זה. אם אינך מסכים לתנאים, אין להתקין או להשתמש בתוכנה.

רשיון. רשיון זה מתיר לך את להעתיק את התוכנה למחשב בודד לשימושך האישי והבלתי-מסחרי, ומתיר יצירת עותק אחד לצורכי גיבוי של התוכנה, בכפוף לתנאים הבאים: 
1. רשיון זה לתוכנה מתיר את השימוש בתוכנה רק עם מוצרים שהנם רכיבי Intel. השימוש בתוכנה אינו מורשה עם מוצרים שאינם רכיביIntel .
2. אין להעתיק, להתאים, להשכיר, למכור, להפיץ או להעביר חלק כלשהו מהתוכנה, למעט את שמותר על פי הסכם זה, והנך מסכים בזאת למנוע העתקה ללא רשות של התוכנה.
3. אין לבצע הנדסה לאחור, קומפילציה לאחור או פירוק של התוכנה. 
4. חל איסור על רישוי משני או שימוש בו-זמני של התוכנה על ידי יותר ממשתמש אחד.
5. התוכנה עשויה לכלול תוכנה או רכוש אחר של ספקי צד ג', שעשויים להיות מזוהים ומורשים בהתאם לקובצי "license.txt" הרצ"ב, או כל טקסט או קובץ אחר. 

בעלות על התוכנה וזכויות יוצרים. הבעלות על כל העתקי התוכנה נשארת בידי Intel או ספקיה. התוכנה מוגנת על ידי זכויות יוצרים ועל ידי חוקי ארה"ב ומדינות נוספות, ותנאי הסכמים בין-לאומיים. אין להסיר מהתוכנה הודעות הנוגעות לזכויות יוצרים. Intel רשאית לערוך שינויים בתוכנה, או בפריטים המתייחסים לתוכנה, בכל עת ללא התראה, אך אינה מחויבת לתמוך בתוכנה או לעדכן אותה. למעט את אשר נקבע במפורש, Intel אינה מעניקה זכות במפורש או במרומז בהתאם לפטנטים, זכויות יוצרים, סימנים מסחריים, או זכויות קניין רוחני נוספות של Intel. ניתן להעביר את התוכנה רק בתנאי שהמקבל מתחייב לתנאים אלה, ואם אינך משאיר ברשותך העתקים של התוכנה.

אחריות מוגבלת לאמצעי אחסון (Media). אם התוכנה נמסרה על ידי Intel על אמצעי אחסון פיסי, Intel מתחייבת שאמצעי אחסון זה יהיה נקי מפגמים פיסיים לתקופה של תשעים (90) יום מתאריך המסירה על ידי Intel. אם יימצא פגם מסוג הנ"ל, ההחלטה בין החזרת אמצעי האחסון ל - Intel לקבלת תחליף, או למסירה חלופית של התוכנה, תהיה נתונה בידי Intel.

פרט לאי-הכללתם של כתבי אחריות אחרים למעט כאמור לעיל, התוכנה ניתנת "כמו שהיא" ללא אחריות מפורשת או מרומזת מכל סוג שהוא, ובכלל זה כתבי אחריות של יכולת סחר, אי-הפרה, או התאמה למטרה מסוימת. Intel אינה מתחייבת ואינה מקבלת על עצמה אחריות באשר לדיוק או שלמות של מידע, טקסט, תמונות, קישורים או פריטים נוספים כלשהם הכלולים בתוכנה.

הגבלת אחריות. בכל מקרה לא יהיו Intel או ספקיה אחראים לנזקים כלשהם ( ובכלל זה וללא הגבלה, אובדן רווחים, הפסקת עסקים, או אובדן מידע) הנובעים משימוש או אי-יכולת שימוש בתוכנה, גם אם נמסרה ל- Intel הודעה בדבר אפשרות של נזקים כגון אלו. תחומי שיפוט מסוימים אוסרים על אי-הכללה או הגבלה של אחריות בגין אחריות מרומזת או נסיבתית או נזקים מקריים, כך שההגבלה הנ"ל עשויה שלא להתייחס אליך. עשויות להיות לך זכויות משפטיות נוספות המשתנות מתחום שיפוט אחד למשנהו.

סיום הסכם. Intel רשאית לסיים את ההסכם בכל עת, באם תפר את כללי החוזה. בעת סיום החוזה, עליך להשמיד מיד את התוכנה או להחזיר את כל העתקי התוכנה ל- Intel.
 
הדין הנוהג. תביעות המתעוררות תחת הסכם זה יידונו על פי חוקי מדינת קליפורניה, ארה"ב, למעט עקרונות ברירת הדין שלה ואמנת האומות המאוחדות בנושא חוזים למכירת טובין. אין לייצא את התוכנה תוך הפרה של חוקי יצוא ותקנות קיימים. Intel אינה מחויבת תחת הסכמים נוספים, פרט להסכמים כתובים וחתומים על ידי נציג מוסמך של Intel.

זכויות ממשלתיות מוגבלות. תוכנה זו ניתנת עם "זכויות מוגבלות". שימוש, שכפול, או חשיפה על ידי הממשלה כפופים למגבלות המופיעות ב - FAR52.227-14 וב - DFAR252.227-7013 לפי הסדר, או הבאים אחריהם. השימוש בתוכנה על ידי הממשלה מהווה הכרה בזכויות הקנייניות של Intel. הקבלן או היצרן הינו Intel Corporation, 2200 Mission College Blvd., Santa Clara, CA 95052.
 
SLAOEMISV1/RBK/01-21-00
